# -*- mode: mandoku-view -*-
#+TITLE: 混元聖紀
#+DATE: 2015-08-29 00:52:24
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: JUAN 0
¶¶¶¶¶¶¶<pb:KR5c0166_CK-KZ_03p117b>
<md:KR5c0166_HFL_000-001a>¶<pb:KR5c0166_CK-KZ_01p001a>
重刋道藏輯要
混元聖紀序¶
懷英嘗爲舉子知推尊孔氏矣已而脱儒冠¶去爲道士以推尊
孔子者尊老子於是爲書¶若干卷自開闢以來凡老子名迹變
化及其¶遺事微言散見於百家者摭拾詮次無遺爲¶聖紀嗚呼
何其專且博也則誠有功於道家¶者儒者嗜仕卽不得專志於
書往往不暇崎¶嶇及世次年月也或有暇及此又不敢不務¶差
擇則拘於六經而不得騁故吾夫子之道¶與天地相爲無窮夫
人推尊之故未有如懷¶<md:KR5c0166_HFL_000-001b>¶英此書者向使懷英幸卒舊業不去爲
道士¶則此書將爲孔氏作其有功何如哉雖然昔¶太史公嘗作
<pb:KR5c0166_CK-KZ_01p001b>
孔子世家蓋有志於此矣説者¶反曰夫子之道與天地相爲無
窮豈必與戰¶國若漢封君較久長者則世家似不宜作而¶孔氏
之子孫輯所逮聞作家語孔叢子二三¶書儒者亦弗甚稱道至
墳羊楛矢稍欲以夸¶大聖人又或以其語神怪不取者然則使
懷¶英不去爲道士將爲書尊孔氏則亦以六經¶斷百氏必不能
騁其博如此余以是嘆息於¶<md:KR5c0166_HFL_000-002a>¶懷英其不幸而不得自託於孔子
也夫其亦¶幸而得自託於老子也夫因以爲序云懷英¶姓謝氏
名守灝永嘉人余同舍生也紹熙四¶年八月　　日陳傅良序¶
　　進表¶
(臣)守灝言太淸顯蹟悉資信史之洽聞浩劫¶遺編必俟熙朝而
<pb:KR5c0166_CK-KZ_01p002a>
大備時哉難得道不虛行¶(臣)守灝誠惶誠恐稽首頓首切以九
霄之上¶素號帝鄕六合之外具存聖典三墳不存則¶羲農之迹
熄六籍旣出而周孔之業興粤在¶<md:KR5c0166_HFL_000-002b>¶漢唐之盛時咸尙黃老之至
教聖賢間作元¶化誕敷世道交興斯文弗墜惟混元之上聖¶實
妙道之大原生天生地而莫覩其端倪神¶鬼神帝而孰窮其畛
域先延康赤明之劫旣¶厯代爲師洎有商蒼姬之時復分身應
化有¶教無類則西胡成道至道不測則東魯見龍¶惟其知之者
希無怪言之弗究舊傳第測管¶而窺豹後學益多歧而亡羊蔑
聞藏室之全¶書兹實教門之闕典(臣)材非入室學愧專門¶詎能
馳騁乎翰墨之場不過涉獵乎藝文之¶<md:KR5c0166_HFL_000-003a>¶囿研精而髮半鶴染翰
<pb:KR5c0166_CK-KZ_01p002b>
而手屢龜搜羅三教¶書編敘而爲聖紀稽考百家説訂正而合
眞¶經計餘十萬言分爲一十卷抑亦古人之糟¶粕庶爲後學之
筌蹄雖道不在於書而捨書¶則其道曷傳猶跡固出於履而索
履者非迹¶何代然欲記久而明遠要當辯妄而歸眞希¶開海宇
之昏蒙必藉風雷之號令恭惟¶
皇帝陛下離明繼照天德出甯運陰陽不測¶之神行淸靜無爲
之化祖禪父而父禪子振¶古無雙人法地而地法天與道爲一
邁唐虞¶<md:KR5c0166_HFL_000-003b>¶成周之盛見典章文物之隆矧片善之不遺¶苟寸長而
必錄(臣)聿懷千載之遇輙効一得¶之愚藐爾涓埃儻容著丙部
之錄美兹芹菽¶覬獲塵乙夜之觀(臣)所編¶
<pb:KR5c0166_CK-KZ_01p003a>
太上老君混元聖紀謹隨表投進以¶
聞(臣)守灝誠惶誠恐稽首頓首謹言¶
　紹熙二年三月¶　日觀復大師高士(臣)謝守灝上表¶¶¶







<pb:KR5c0166_CK-KZ_01p003b>











